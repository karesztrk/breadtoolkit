---
title: Croissant
date: 2020-01-01T23:00:00.000Z
language: hu
coverImage: /images/blog/img_20200517_152223.jpg
tags:
  - croissant
  - madre
  - édes
  - liszt
  - tej
  - víz
  - só
  - vaj
  - cukor
  - tojás
  - tejszín
  - kovász
layout: mdx
---
Párom kérésére készítettem először ezt a friss, ropogós péksüteményt.

Az eredeti receptet Betti Hobby konyháról szereztem. Javasolom, hogy Ti is próbáljátok ki mihamarabb. Recept: <https://bettyhobbikonyha.cafeblog.hu/2017/01/10/kovaszos-croissant-hosszu-erlelessel/>

#### Édes kovász első etetés

* 20g víz
* 12g barna cukor
* 50g liszt
* 25g aktív kovász

#### Második etetés

* Előző kovász
* 45g víz
* 25g barna cukor
* 100g liszt

#### Tészta

* 200g az etetett kovászból
* 500g liszt
* 205g tej
* 70g víz
* 10g só
* 250g vaj

#### Kenéshez

* 1 tojás
* pici tejszín

A kovászok beetetése közben 12 óra telt el kb. Tehát mind a két alkalommal egy éjszakányi időt vett igénybe, míg a duplájára nőtt.

A második etetés után autolizáltam. Begyúrtam a tésztát a kovásszal együtt (vaj nélkül), majd a sót. Egy északára újra ment a hűtőbe.

Másnap reggel (vagy előtte is lehet) kinyújtottam a vajat két folpack között. Kivettem közben a tésztát is tempurálni. A vajnak és a tésztának azonos hőmérsékletűnek kell lennie. Ha a vaj kb. fél cm vastagságú, akkor visszaraktam a hűtőbe, hogy ne melegedjen fel.

Kinyújtottam a tésztát is és beleraktam a vajlapot.

Meghajtogattam (alsó harmad-felső harmad, félbe, majd megint félbe) és folpackba rakva visszaraktam a hűtőbe. Ezt a hajtogatást fél óránként csináltam meg 3x.

Ezután ismét egy éjszakát pihent.

Másnap reggel tempuráltam a tésztát és kinyújtottam téglalap alakra. Háromszögeket vágtam pizzavágóval és **szorosan** feltekertem.

Megkentem a tejszínes tojással és hagytam kelni egy kicsit. Sok időt vett igénybe 6-8 óra, amíg pufi nem lett.

Sütőt előmelegítettem és újra megkentem tojással. 5 percig sütöttem 225 fokon, majd 190 fokon még ~15 percet.